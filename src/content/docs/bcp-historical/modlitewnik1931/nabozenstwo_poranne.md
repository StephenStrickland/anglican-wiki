---
title: Modlitewnik Powszechny (1931)
description: Modlitewnik Powszechny (1931). From Project Canterbury.
---

> Modlitewnik powszechny oraz sprawowanie sakramentów świętych i innych obrzędów i ceremonij kościelnych według rytuału kościoła anglikańskiego w Polsce.
>
> Warszawa: Zakł. Graf. B. Pardecki i S-ka, 1931.

PORZĄDEK
NABOŻEŃSTWA PORANNEGO
na cały rok.

*Ksiądz odmawia wszystkie lub też niektóre z następujących cytat Pisma Świętego*.

ALE GDYBY się odwrócił niezbożny od niezboźności swojej, której się dopuścił, a czyniłby sąd i sprawiedliwość, ten duszę swoją zachowa. *Ezech. XVIII. 27*.

Albowiem ja znam nieprawość moją, a grzech mój przedemną jest zawżdy. *Psalm. LI. 5*.

Odwróć oblicze twoje od grzechów moich, a zgładź wszystkie nieprawości moje. *Psalm LI. 11*.

Ofiary Bogu przyjemne duch skruszony; sercem skruszonem i strapionem nie pogardzisz, o Boże! *Psalm LI. 19*.

Rozedrzyjcie serce wasze, a nie szaty wasze, i nawróćcie się do Pana Boga waszego; boć on jest łaskawy i miłosierny, nie rychły ku gniewu, a hojny w miłosierdziu, i żałujący złego. *Joel II. 13*.

Panu Bogu naszemu, miłosierdzie i litość; ponieważeśmy mu odporni byli, a nie byliśmy posłuszni głosowi Pana, Boga naszego, żebyśmy chodzili w ustawach jego, które on dał przed oblicze nasze przez proroków, sług swoich. *Daniel IX. 9, 10*.

Karz mię Panie, ale łaskawie, nie w gniewie swym, byś mnie snąć w niwecz nie obrócił! *Jerem. X. 24*.

Pokutujcie, albowiem przybliżyło się Królestwo niebieskie. *Św. Mat. III. 2*.

Wstawszy tedy, pójdę do ojca mego i rzeknę mu: Ojcze! Zgrzeszyłem przeciwko niebu i przed tobą, i nie godzienem więcej być nazywany synem twoim. *Św. Łuk. XV. 18, 19*.

Nie wchodź w sąd z sługą twoim, albowiem nie będzie usprawiedliwiony przed obliczem twojem żaden żyjący. *Psalm CXLIIL 2*.

Jeślibyśmy rzekli, iż grzechu nie mamy sami siebie zwodzimy, a prawdy w nas niemasz; jeślibyśmy wyznali grzechy nasze wiernyć jest Bóg i sprawiedliwy, aby nam odpuścił grzechy, i oczyścił nas od wszelkiej nieprawości. *I Św. Jan I. 8, 9*.

*Ksiądz*:

UMIŁOWANI bracia! Pismo Święte napomina nas w różnych miejscach, abyśmy rozliczne grzechy i przewinienia nasze wyznawali i wypowiadali, abyśmy ich przed obliczem Boga Ojca naszego nie ukrywali ani usprawiedliwiali, ale raczej, abyśmy w poniżeniu i w pokorze serca z żalem i skruchą do nich się przyznawali dla dostąpienia odpuszczenia ich przez łaskę i wielkie miłosierdzie Boże. A chociaż każdej chwili grzechy nasze przed Bogiem wyznawać powinniśmy, tembardziej obowiązani jesteśmy tak czynić, gdy się w tym celu zgromadzamy, abyśmy za niezliczone dobrodziejstwa z Jego szczodrobliwej ręki otrzymane, serdeczne dzięki składali, chwałę i cześć Jemu należną śpiewali, słowa Jego świętego słuchali i błagali Go o niezbędne dla duszy i ciała naszego potrzeby. Z tych więc przyczyn wzywam i proszę was wszystkich tutaj zgromadzonych, abyście się zbliżyli do tronu Bożej łaski i sercem szczerem i czystem wspólnie się ze mną modlili.

*Powszechna spowiedź, którą całe zgromadzenie klęcząc powtarza za księdzem*.

WSZECHMOGĄCY, najlitościwszy Ojcze! Pobłądziliśmy i zeszliśmy z dróg Twoich, jak owce zbłąkane, poszliśmy za namową i skłonnościami naszych serc; przestąpiliśmy święte przykazania Twoje; zaniechaliśmy tego cośmy powinni byli czynić, a czyniliśmy to, czegośmy się wystrzegać mieli, i nic świętego w nas niema! Ale Ty, o Panie! zmiłuj się nad nami nędznymi grzesznikami. Nie karz tych, o Boże, którzy przestępstwa swe wyznają, a i tych, którzy za grzechy pokutują, przyjm do łaski Twej według Twych obietnic, któreś nam dał przez Pana naszego Jezusa Chrystusa. Spraw miłosierny Boże, abyśmy odtąd prowadzili życie czyste, wstrzemięźliwe, sprawiedliwe i pobożne ku chwale Imienia Twego świętego. *Amen*.

*Absolucja, czyli odpuszczenie grzechów, które ksiądz stojąc ogłusza klęczącemu zgromadzeniu*.

WSZECHMOGĄCY Bóg, Ojciec Pana naszego Jezusa Chrystusa, który nie pragnie śmierci grzesznika, ale raczej, aby się grzesznik odwrócił od swej bezbożności i żył, i który udzielając mocy sługom swym nakazał im głosić ludowi swemu, pokutującemu, odpuszczenie grzechów. On odpuszcza grzechy i wybacza przewinienia wszystkim tym, którzy prawdziwą czyniąc pokutę, doń się zwracają i szczerze i prawdziwie wierzą w Jego świętą Ewangelję. Błagamy więc łaski i miłosierdzia Jego, aby nas raczył obdarzyć prawdziwą skruchą i napełnić swym Duchem Świętym, któryby uczynił wszystkie nasze poczynienia przyjemnemi przed obliczem Jego; aby życie nasze odtąd było czyste i święte, iżbyśmy ostatecznie przyjęci byli do radości wiekuistych w Jego niebieskiem królestwie, przez Jezusa Chrystusa, Pana naszego. Amen.

*Ksiądz, klęcząc odmawia głośno Modlitwę Pańską, którą klęczące zgromadzenie za nim powtarza*.

OJCZE nasz, któryś jest w niebiesiech! Święć się Imię Twoje; przyjdź królestwo Twoje; bądź wola Twoja, jako w niebie tak i na ziemi. Chleba naszego powszedniego daj nam dzisiaj, i odpuść nam nasze winy, jako i my odpuszczamy naszym winowajcom, i nie wódź nas na pokuszenie, ale nas zbaw ode złego. Albowiem Twoje jest królestwo, i moc, i chwała na wieki wieków. Amen.

*Ksiądz*. Panie, rozchyl wargi nasze!
*Zgrom*. A usta nasze opowiadać będą chwałę Twoją!
*Ksiądz*. Panie, pośpiesz na nasz ratunek!
*Zgrom*. Panie ratuj nas!

*Wszyscy powstają*.

*Ksiądz*. Chwała Ojcu, Synowi i Duchowi Świętemu!
*Zgrom*. Jako było na początku, jest i będzie na wieki wieków. Amen.
*Ksiądz*. Wysławiajcie Pana!
*Zgrom*. Imię Pańskie niechaj będzie wysławiane!

*Następnie ma być odmówiony lub odśpiewany Psalm XCV, z wyjątkiem dnia Wielkiejnocy i dziewiętnastego dnia każdego miesiąca*.

VENITE, EXULTEMUS DOMINO.
Psalm XCV.

POJDŹCIEŻ, śpiewajmy Panu; wykrzykujmy skale zbawienia naszego.
Uprzedźmy oblicze jego z chwałą; psalmy mu śpiewajmy.
Albowiem Pan jest Bóg wielki, i król wielki nade wszystkich bogów.
W jegoż rękach są głębokości ziemi, i wierzchy gór jego są.
Jegoż jest morze, bo je on uczynił; i ziemia, którą ręce jego ukształtowały.
Pójdźcie, kłaniajmy się a upadajmy przed nim; klękajmy przed Panem, stworzycielem naszym.
Onci jest zaiste Bóg nasz, a myśmy lud pastwiska jego, i owce rąk jego. Dziś jeśli głos jego usłyszycie,
Nie zatwardzajcież serca swego, jako w Meryba, a jako czasu kuszenia na puszczy.
Kiedy mię kusili ojcowie wasi, doświadczyli mię, i widzieli sprawy moje.
Przez czterdzieści lat miałem spór z tym narodem, i rzekłem: Lud ten błądzi sercem, a nie poznali dróg moich;
Którymem przysiągł w popędliwości mojej, że nie wnijdą do odpocznienia mego.
Chwała Ojcu, Synowi i Duchowi Świętemu! Jako było na początku, jest i będzie na wieki wieków. Amen.

*Następnie mają być odczytane psalmy przypadające według kalendarza na ów dzień. Na końcu każdego psalmu ma być powtarzane: Chwała Ojcu, Synowi i Duchowi Świętemu! Jako było na początku, jest i będzie na wieki wieków. Amen*.

*Potem następuje czytanie Starego Testamentu według kalendarza*.

*Po czytaniu śpiewa się hymn Te Deum Laudamus.*

*Przed każdem czytaniem duchowny mówi: Czytam z takiego a takiego rozdziału takiej a takiej księgi, od takiego a takiego wiersza. Po każdem czytaniu duchowny mówi: Na tern kończy się pierwsze lub drugie czytanie*.

TE DEUM LAUDAMUS.

CIEBIE, Boże, chwalimy, ciebie Panem być wyznawamy.
Ciebie, wiecznego Ojca, wszystka ziemia czci i wielbi.
Tobie wszyscy Anieli, Tobie niebiosa i wszystkie mocarstwa.
Tobie Cherubinowie i Serafinowie nieprzestannym głosem śpiewają:
Święty, Święty, Święty, Pan Bóg zastępów.
Pełne są niebiosa i ziemia majestatu chwały Twojej.
Ciebie chwalebne zgromadzenie Apostołów,
Ciebie zacna liczba Proroków,
Ciebie niezliczony poczet Męczenników chwali,
Ciebie na całej ziemi Święty Kościół Chrześcijański wyznawa.
Ojca niezmiernego majestatu
I Syna jedynego Twego prawdziwego.
Też Pocieszyciela Ducha Świętego.
Tyś Królem Chwały, o Chryste!
Ty jesteś wiecznym Synem Ojca.
Ty dla ratunku naszego, mając przyjąć postać ludzką nie wzgardziłeś panieńskim żywotem.
Ty złamawszy żądło śmierci, otworzyłeś wszystkim wierzącym królestwo niebieskie.
Ty na prawicy Bożej siedzisz w chwale Boga Ojca.
Wierzymy, że przyjdziesz, abyś był naszym Sędzią.
Dlatego błagamy Cię, racz wspomóc sługi Twoje, któreś odkupił Swą drogą krwią.
Zalicz ich w poczet Twych Świętych, do wiecznej chwały Twojej.
Zbaw lud Twój, o Panie, i pobłogosław dziedzictwu Twemu.
Rządź ludem Twym i wywyższaj go na wieki.
Dzień po dniu błogosławimy Ciebie,
Czcząc Imię Twoje bezustannie i na wieki!
Racz nas, o Panie, dnia tego od każdego grzech a zachować,
Zmiłuj się nad nami, Panie, zlituj się nad nami; w Tobie jest ufność nasza.
Tobiem, Panie, zaufał, niechaj nie będę zhańbiony.

*Zamiast Te Deum Laudamus może być odśpiewany hymn*.

BENEDICITE, OMNIA OPERA DOMINI.

WSZYSTKIE Pańskie stworzenia, wielbijcie Pana chwalcie i sławcie go wiecznie.
Wielbijcie Panna, Anioły niebieskie: chwalcie i sławcie go wiecznie.
Niebiosa, wielbijcie Pana: chwalcie i sławcie go wiescznie.
Wszystkie wo dy zebrane pod niebem, wielbijcie Pana: chwalcie i sławcie go wiecznie.
Wszystkie Zastępy niebieskie, wielbijcie Pana: chwalcie i sławcie go wiecznie.
Księżyc i słońce, wielbijcie Pana: chwalcie i sławcie go wiecznie.
Wszystkie gwiazdy na niebie, wielbijcie Pana; chwalcie i sławcie go wiecznie.
Deszcze i rosy, wielbijcie Pana: chwalcie i sławcie go wiecznie.
Wszystkie wiatry, wielbijcie Pana: chwalcie i sławcie go wiecznie.
Ognie i żary, wielbijcie Pana: chwalcie i sławcie go wiecznie.
Zimy i lata, wielbijcie Pana: chwalcie i sławcie go wiecznie.
Nawałnice i gradobicia, wielbijcie Pana: chwalcie i sławcie go wiecznie.
Lody i mrozy, wielbijcie Pana: chwalcie i sławcie go wiecznie.
Szrony i śniegi, wielbijcie Pana: chwalcie i sławcie go wiecznie.
Dni i noce, wielbijcie Pana: chwalcie i sławcie go wiecznie.
Światłość i mroki, wielbijcie Pana: chwalcie i sławcie go wiecznie.
Gromy i chmury, wielbijcie Pana: chwalcie i sławcie go wiecznie.
Ziemio, uwielbiaj Pana: chwal i wysławiaj go wiecznie,
Pagórki i góry, wielbijcie Pana: chwalcie i sławcie go wiecznie.
Wszelkie rośliny ziemskie, wielbijcie Pana: chwalcie i sławcie go wiecznie.
Wszystkie krynice, wielbijcie Pana: chwalcie i sławcie go wiecznie.
Morza i rzeki, wielbijcie Pana: chwalcie i sławcie go wiecznie.
Wieloryby i wszelkie wodne stworzenia, wielbijcie Pana: chwalcie i sławcie go wiecznie.
Wszystkie ptaki podniebne, wielbijcie Pana: chwalcie i sławcie go wiecznie.
Wszystkie zwierzęta leśne i domowe, wielbijcie Pana: chwalcie i sławcie go wiecznie.
Synowie ludzcy, wielbijcie Pana: chwalcie i sławcie go wiecznie.
O Izraelu, uwielbiaj Pana: chwal i wysławiaj go wiecznie.
Kapłani Pańscy, wielbijcie Pana: chwalcie i sławcie go wiecznie.
O służebnicy Pańscy, wielbijcie Pana: chwalcie i sławcie go wiecznie.
Duchy i dusze sprawiedliwych, wielbijcie Pana: chwalcie i sławcie go wiecznie.
Święci, którzyście smutni i zasępieni, wielbijcie Pana: chwalcie i sławcie go wiecznie.
Ananjaszu, Azarjaszu i Mizaelu, wielbijcie Pana: chwalcie i sławcie go wiecznie.
Chwała Ojcu, i Synowi, i Duchowi Świętemu,
Jako było od początku, jest i będzie zawsze, od wieków aż po wieki. Amen.

*Następuje czytanie drugie Nowego Testamentu. Po niem śpiewa się łub czyta nasiępupujący hymn, z wyjątkiem tego dnia, kiedy hymn ten przypada jako ewangelja*.

BENEDICTUS.
Św. Łukasz I. 68.

DŁOGOSŁAWIONY niech będzie Pan, Bóg Izraela, iż nawiedził i uczynił odkupienie ludowi swemu,
I wzniósł nam róg zbawienia w domu Dawida sługi swego,
(Jako mówił przez usta świętych proroków swoich, którzy byli od wieków)
Zbawienie od nieprzyjaciół naszych i z ręki wszystkich, którzy nas nienawidzą,
Aby wykonać miłosierdzie nad ojcami naszymi, i wspomnieć na przymierze swoje święte,
Na przysięgę, którą przysiągł Abrahamowi, ojcu naszemu, że nam to da,
Abyśmy, wybawieni z ręki nieprzyjaciół swoich, bez bojaźni mu służyli
W świętobliwości i w sprawiedliwości przed obliczem jego, po wszystkie dni żywota naszego.
I ty, dzieciątko, Prorokiem Najwyższego nazwane będziesz; bo pójdziesz wprzód przed obliczem Pańskiem gotować drogi jego,
Abyś dało poznanie zbawienia ludowi jego na odpuszczenie grzechów ich,
Dla serdecznego miłosierdzia Boga naszego, przez które nawiedził nas wschód z wysokości,
Aby się ukazał siedzącym w ciemności i w cieniu śmierci, dla skierowania nóg naszych na drogę pokoju.
Chwała Ojcu, Synowi i Duchowi Świętemu! Jako było na początku, jest i będzie na wieki wieków. Amen.

*Lub też następujący Psalm*:

JUBILATE DEO.
Psalm C.

WYKRZYKAJCIE Panu, wszystka ziemio!
Służcie Panu z weselem, przychodźcie przed oblicze jego z radością.
Wiedzcież, żeć Pan jest Bogiem; on uczynił nas, a nie my samych siebie, abyśmy byli ludem jego, i owcami pastwiska jego.
Wnijdźcież w bramy jego z wysławianiem, a do sieni jego z chwałami; wysławiajcież go, dobrorzeczcież imieniowi jego;
Albowiem dobry jest Pan, na wieki trwa miłosierdzie jego, a od narodu aż do narodu prawda jego.
Chwała Ojcu, Synowi i Duchowi Świętemu! Jako było na początku, jest i będzie na wieki wieków. Amen.

*Następnie całe zgromadzenie wraz z duchownym stojąc śpiewa lub odmawia Apostolskie Wyznanie Wiary, z wyjątkiem tego dnia kiedy się odmawia wyznanie Świętego Atanazego*.

WIERZE w Boga Ojca wszechmogącego Stworzyciela nieba i ziemi, i w Jezusa Chrystusa Syna Jego jedynego, Pana naszego, który się począł z Ducha Świętego, narodził się z Marji Panny umęczon pod Ponckim Piłatem, ukrzyżowan, umarł i pogrzebion: zstąpił do piekieł, trzeciego dnia zmartwychwstał: wstąpił na niebiosa, siedzi na prawicy Boga Ojca wszechmogącego, stamtąd przyjdzie sądzić żywych i umarłych: wierzę w Ducha Świętego, Święty Kościół powszechny, Świętych obcowanie, grzechów odpuszczenie, ciała zmartwychwstanie i żywot wieczny. Amen.

*Ksiądz*. Pan z wami!
*Zgrom*. I z duchem twoim!
*Ksiądz*. Módlmy się (wszyscy klękają).
Panie zmiłuj się nad nami!
*Zgrom*. Chryste zmiłuj się nami!
Panie zmiłuj się nad nami!

*Wszyscy odmawiają Modlitwę Pańską*.

OJCZE nasz, któryś jest w niebiesiech! Święć się Imię Twoje, przyjdź Królestwo Twoje; bądź wola Twoja, jako w niebie tak i na ziemi. Chleba naszego powszedniego daj nam dzisiaj, i odpuść nam nasze winy, jako i my odpuszczamy naszym winowajcom i nie wódź nas na pokuszenie, ale nas zbaw ode złego. Amen.

*Ksiądz powstawszy mówi:*

*Ksiądz*. Panie okaż nam miłosierdzie Twoje.
*Zgrom*. I obdarz nas Twem zbawieniem.
*Ksiądz*. O Panie, pobłogosław naszego Prezydenta.
*Zgrom*. I wysłuchaj nas łaskawie, gdy do Ciebie wołamy.
*Ksiądz*. Uzbrój sługi Twe sprawiedliwością.
*Zgrom*. I rozraduj lud Twój, o Panie.
*Ksiądz*. Zbaw lud Twój, o Panie.
*Zgrom*. I pobłogłosław dziedzictwu Twemu.
*Ksiądz*. Obdarz nas pokojem, Panie.
*Zgrom*. Boć nikt inny nie walczy za nas, prócz Ciebie, o Boże.
*Ksiądz*. Panie, stwórz w nas serca czyste.
*Zgrom*. I Ducha Twego Świętego nie odbieraj od nas.

*Następują trzy kolekty, z których pierwsza zmienia się zgodnie z kalendarzem kościelnym, dwie zaś następujące są odmawiane bez zmian podczas nabożeństwa porannego*.

KOLEKTA DRUGA.

O BOŻE, Stwórco pokoju i zgody, w Tobie jest nasz żywot wieczny, w Twej służbie spoczywa nasz spokój zupełny; broń nas, pokorne sługi Twoje, od wszelkich napadów nieprzyjaciół naszych i spraw abyśmy ufni w obronę Twoją, wolni byli od wszelkiej trwogi i bojaźni przed nieprzyjaniółmi naszymi. Uczyń tak, o Boże, przez miłość dla Pana naszego Jezusa Chrystusa. Amen.

KOLEKTA TRZECIA.

O PANIE, Ojcze nasz niebieski, wszechmogący i wieczny Boże, któryś nas bezpiecznie po dziś dzień prowadzić raczył, broń nas dzisiaj Twą wielką mocą i spraw abyśmzy nie popadli w żaden grzech ani niebezpieczeństwo, lecz aby wszystkie nasze poczynania tak były kierowane iżbyśmy tylko to czynili, co jest sprawiedliwe i święte przed obliczem Twojem, dla Jezusa Chrystusa, Pana naszego. Amen.

MODLITWA ZA PREZYDENTA.

WIEKUISTY i wszechmogący Boże, Panie panów i Królu królów, jedyny Rządco wszystkich władców i książąt, który z tronu chwały swej spoglądasz na wszystkich mieszkańców ziemi, całem sercem błagamy Cię racz spojrzeć łaskawem okiem na Prezydenta Rzeczypospolitej naszej i obdarować go łaską Ducha Twego Świętego, aby mógł zawsze zostać posłusznym świętej woli Twojej i Twym świętym przykazaniom; napełnij go niebiańskimi dary Twymi, obdarz go zdrowiem i uzbrój go mocą swą, aby mógł pokonać wszystkich nieprzyjaciół swoich, a po skończeniu tego żywota wprowadź go do chwały i radości wiecznej, przez Jezusa Chrystusa, Pana naszego. Amen.

MODLITWA ZA DUCHOWIEŃSTWO I LUD.

WSZECHMOGĄCY i wiekuisty Boże, który czynisz wielkie cuda, ześlij na biskupów,  księży i wszystkich innych głosicieli słowa Twego świętego, jak również na wszystkie zbory ich pieczy powierzone, Ducha łask i darów niebiańskich; skrapiaj ich rosą Twego błogosławieństwa i spraw, aby wszyscy stali się Tobie miłymi, wykonywując świętą Twą wolę. Uczyńźe tak, o Panie, dla czci i chwały Orędownika i Pana naszego Jezusa Chrystusa. Amen.

*Modlitwa przyczynna za wszystkich ludzi, odmawiana wtedy, kiedy niema litanji*.

O BOŻE, Stwórco i Zbawicielu całej ludzkości, błagamy Cię w pokorze serc naszych: objaw zamiary Twe wszystkim ludziom bez względu na ich stan czy pochodzenie i okaż nam wszystkim zbawienie Twoje. Szczególnie zaś prosimy Cię o pomyślność dla kościoła Twego, rządź i kieruj nim przez Ducha Twego Świętego tak, aby wszyscy, którzy noszą imię Chrystusowe trwali w wierze i zachowali jedność ducha w pokoju i aby w świętości życia postępowali na drodze prawdy. Polecamy też Twej ojcowskiej opiece wszystkich zasmuconych i uciśnionych, wszystkich na duszy, lub ciele udręczonych i wszystkich w utrapieniach będących, (a szczególniej tych za których ku Tobie modły nasze ślemy). Daj, aby przez całe życie w cierpliwości bojowali dobry bój wiary i zaprowadź ich do pokoju błogosławionych, gdzie ich czeka radość zupełna. Wysłuchaj nas dla Pana naszego Jezusa Chrystusa. Amen.

POWSZECHNE DZIĘKCZYNIENIE.

WIEKUISTY i wszechmocny Boże, w pokorze serca dziękujemy Ci za wielką łaskę i miłosierdzie Twoje, które nami wszystkim ludziom wyświadczasz. Dziękujemy Ci za wszystkie dary, któremi nas zbogaciłeś, i za wszelkie błogosławieństwa, któremiś nas dotąd uszczęśliwiał, szczególniej zaś za niewypowiedzianą miłość, okazaną nam w zbawieniu świata przez Syna Twego Jezusa Chrystusa, za wszelkie środki łaski, przez Niego nam udzielane i za nadzieję wiecznej chwały, którą nam On pozyskał. Prosimy Cię, o Panie, daj nam poznać w pełni wszystkie dobrodziejstwa Twoje, abyśmy z całego serca szczerze Ci dziękowali, i głosili chwałę Twoją nietylko usty, lecz i życiem naszem. Daj, abyśmy się zupełnie służbie Twojej oddali i codziennie chodzili przed Tobą w świętości i sprawiedliwości, która się Tobie podoba. Pomnażaj w nas poznanie Twej prawdy i cześć dla Ciebie, abyśmy Jezusowi Chrystusowi, Zbawicielowi naszemu, coraz bardziej byli podobni, i coraz godniejszymi się stawali Twego niebieskiego Królestwa. Wysłuchaj nas, Ojcze niebieski, dla Jezusa Chrystusa, Pana naszego, któremu z Tobą i z Duchem Świętym niechaj będzie cześć i chwała na wieki wieków. Amen.

MODLITWA ŚWIĘTEGO CHRYZOSTOMA.

WSZECHMOGĄCY Boże, któryś nam łaskawie zezwolił zanosić przed Twe oblicze nasze modlitwy i prośby, i przyobiecałeś, że gdzie dwóch albo trzech zbierze sie w Imieniu Twojem, Ty wysłuchasz ich modlitwy; wysłuchaj więc Panie naszych modlitw i błagań i jeśli taka jest Twoja święta wola, spełnij je, obdarzając nas na tym świecie znajomością Twej wiecznej prawdy a w przyszłym daj nam, o Panie, żywot wieczny. Amen.

2 DO KOR. XIII.

Łaska Pana naszego, Jezusa Chrystusa, miłość Boga i społeczność Ducha Świętego, niechaj będzie z nami wszystkimi. Amen.

*Koniec Nabożeństwa Porannego*.

[Project Canterbury](//)
