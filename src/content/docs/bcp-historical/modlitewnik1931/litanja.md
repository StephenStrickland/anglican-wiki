---
title: Modlitewnik Powszechny (1931)
description: Modlitewnik Powszechny (1931). From Project Canterbury.
---

> Modlitewnik powszechny oraz sprawowanie sakramentów świętych i innych obrzędów i ceremonij kościelnych według rytuału kościoła anglikańskiego w Polsce.
>
> Warszawa: Zakł. Graf. B. Pardecki i S-ka, 1931.

LITANJA
*która, ma być śpiewana, albo odmawiana., po nabożeństwie porannem w niedziele, środy lub piątki*.

O Boże, Ojcze nasz niebieski, zmiłuj się nad nami biednymi grzesznikami!
*O Boże, Ojcze nasz niebieski, zmiłuj się nad nami biednymi grzesznikami!*

O Boże Synu, Odkupicielu świata, zmiłuj się nad nami biednymi grzesznikami!
*O Boże, Synu, Odkupicielu świata, zmiłuj się nad nami biednymi grzesznikami!*

O Boże Duchu Święty, od Ojca i Syna pochodzący, zmiłuj się nad nami biednymi grzesznikami!
*O Boże Duchu Święty od Ojca i Syna pochodzący, zmiłuj się nad nami biednymi grzesznikami!*

O święta, błogosławiona i uwielbiana Trójco, w trzech Osobach jedyny Boże, zmiłuj się nad nami biednymi grzesznikami!
*O święta, błogosławiona i uwielbiana Trójce w trzech Osobach jedyny Boże, zmiłuj się nad nami biednymi grzesznikami!*

Nie karz nas, Panie, za występki nasze, ani za występki ojców naszych, ani też nie bierz za nie pomsty i odpuść nam, Panie, odpuść ludowi Twemu, któryś raczył odkupić Twoją krwią przenajdroższą —

*Odpuść nam, dobry Boże!*

Od wszystkiego złego i od grzechu, od zdrady i przewrotności djabelskiej, od gniewu Twego i wiecznego zatracenia —

*Zachowaj nas, dobry Boże!*

Od wszelkiej zatwardziałości serca, od pychy, próżności, obłudy, zazdrości, nienawiści, złości i od wszelkiego okrucieństwa -

*Zachowaj nas, dobry Boże!*

Od wszeteczeństwa i wszystkich innych śmiertelnych grzechów, od zdrad świata, czarta i ciała —

*Zachowaj nas, dobry Boże!*

Od błyskawic i burzy, od moru i głodu, od wojny i krwi przelewu, od niepobożnej i nagłej śmierci —

*Zachowaj nas, dobry Boże!*

Od zamieszek, niezgody i buntów, od wszystkich fałszywych nauk, herezyj i odszczepieństw, od pogardy dla słowa Twego i dla świętych przykazań Twoich —

*Zachowaj nas, dobry Boże!*

Dla tajemnicy świętego wcieleniaTwego, dla świętych narodzin Twych i obrzezania, dla Twego chrztu, postu i kuszenia —

*Dopomóż nam, dobry Panie!*

Przez znoje i krwawy pot Twój, przez krzyż i mękę Twoją, przez Twą przenajdroższą śmierć i Twe pogrzebanie, przez pełne chwały zmartwychwstanie i wniebowstąpienie Twoje i przez zesłanie Ducha Twego Świętego! —

*Dopomóż nam, dobry Panie!*

We wszystkich dniach utrapień naszych we wszystkich dniach radości naszej, w godzinie śmierci i na sądzie ostatecznym—

*Dopomóż nam, dobry Boże!*

My grzeszni błagamy Cię, wysłuchaj nas, Panie, i rządź kościołem Twym świętym i powszechnym i utrzymuj go na drodze prawdy —

*Błagamy Cię, wysłuchaj nas dobry Boże!*

Abyś raczył utrzymywać i wzmacniać w prawdziwej służbie Twojej, w sprawiedliwości i świętobliwości żywota sługę Twego Prezydenta Rzeczypospolitej naszej —

*Błagamy Cię, wysłuchaj nas, dobry Boże!*

Abyś raczył tak rządzić sercem jego i utrzymywać go w wierze, bojaźni i miłości Twojej, iżby ustawicznie ufność swą w Tobie pokładał i jedynie Twojej czci i chwały usilnie szukał —

*Błagamy Cię, wysłuchaj nas, dobry Boże!*

Abyś raczył być jego obrońcą i opiekunem i dać mu zwycięstwo nad wszystkimi nieprzyjaciółmi jego —

*Błagamy Cię, wysłuchaj nas, dobry Boże!*

Abyś raczył oświecić wszystkich biskupów, księży i djakonów i napełnić ich prawdziwą znajomością słowa Twego świętego, aby to w kazaniach i życiu swem ustawicznie okazywać mogli —

*Błagamy Cię, wysłucha\] nas, dobry Boże!*

Abyś raczył obdarzyć Sejm i Senat nasz Twoją łaską i mądrością —

*Błagamy Cię, wysłuchaj nas, dobry Boże!*

Abyś raczył pobłogosławić Rząd i wszystkich urzędników Rzeczypospolitej naszej, obdarowując ich Twą mocą do wiernego wypełniania urzędów im powierzonych —

*Błagamy Cię, wysłuchaj nas, dobry Boże!*

Abyś raczył pobłogosławić wszystek Twój lud i opiekować się nim —

*Błagamy Cię, wysłuchaj nas, dobry Boże!*

Abyś raczył obdarować wszystkie narody miłością, pokojem i zgodą —

*Błagamy Cię, wysłuchaj nas, dobry Boże!*

Abyś raczył dać nam wszystkim serca miłości i bojaźni Twojej pełne, abyśmy gorliwymi byli w postępowaniu na drodze przykazań Twoich —

*Błagamy Cię, wysłuchaj nas, dobry Boże!*

Abyś raczył udzielić ludowi Twemu łaski ku słuchaniu słowa Twego, ku pojmowaniu go i przynoszeniu dobrych owoców Ducha w szczerości —

*Błagamy Cię, wysłuchaj nas, dobry Boże!*

Abyś raczył naprowadzić na drogę prawdy Twej wszystkich pozostających w błędach i fałszywych naukach —

*Błagamy Cię, wysłuchaj nas, dobry Boże!*

Abyś raczył pokrzepić, pocieszyć i wspomagać osłabionych i smutnych, podnosić upadłych i ostatecznie rzucić szatana pod nogi nasze —

*Błagamy Cię, wysłuchaj nas, dobry Boże!*

Abyś raczył ratować, wspomagać i pocieszać wszystkich zostających w niebezpieczeństwach, troskach i utrapieniach—

*Błagamy Cię, wysłuchaj nas dobry Boże!*

Abyś raczył zachować wszystkich podróżujących po morzu, na ziemi i w powietrzu, wszystkie żony brzemiennej karmiące, wszystkich chorych i małe dzieci, i abyś okazał litość nad więźniami i ludźmi pozostającymi w niewoli —

*Błagamy Cię, wysłuchaj nas, dobry Boże!*

Abyś raczył opatrywać i bronić wszystkie sieroty i wdowy opuszczone i uciśnione —

*Błagamy Cię, wysłuchaj nas, dobry Boże!*

Abyś raczył okazać miłosierdzie Twoje wszystkim ludziom—

*Błagamy Cię, wysłuchaj nas, dobry Boże!*

Abyś raczył wszystkim naszym nieprzyjaciołom, prześladowcom i potwarcom odpuścić i serca ich odmienić —

*Błagamy Cię, wysłuchaj nas, dobry Boże!*

Abyś raczył dać wzrost i urodzajność owocom pola, iżbyśmy z nich w czasie właściwym korzystać mogli —

*Błagamy Cię, wysłuchaj nas, dobry Boże!*

Abyś raczył na nas zesłać prawdziwą skruchę i odpuścić wszystkie nasze grzechy, niedbalstwo i nieuctwo, i obdarować nas łaską Ducha Twego Świętego —

*Błagamy Cię, wysłuchaj nas, dobry Boże!*

Synu Boży, Ciebie błagamy, wysłuchaj nas —
*Synu Boży, Ciebie błagamy, wysłuchaj nas!*

O, Baranku Boży, który gładzisz grzechy świata —
*Daj nam pokój Swój!*

O, Baranku Boży, który gładzisz grzechy swata —
*Zmiłuj się nad nami!*

O Chryste, wysłuchaj nas!
*O Chryste, wysłuchaj nas!*

Panie, zmiłuj się nad nami!
*Panie zmiłuj się nad nami!*

Chryste, zmiłuj się nad nami!
*Chryste, zmiłuj się nad nami!*

Panie, zmiłuj się nad nami!
*Panie, zmiłuj się nad nami!*

*Ksiądz i zgromadzenie odmawiają wspólnie Modlitwę Pańską:*

OJCZE nasz, któryś jest w niebiesiech! Święć się Imię Twoje, przyjdź Królestwo Twoje; bądź wola Twoja, jako w niebie tak i na ziemi. Chleba naszego powszedniego daj nam dzisiaj, i odpuść nam nasze winy, jako i my odpuszczamy naszym winowajcom, i nie wódź nas na pokuszenie, ale nas zbaw ode złego. Amen.

*Ksiądz*. Nie sądź, nas, o Panie, według grzechów naszych!
*Zgrom*. Ani nas nie karz według nieprawości naszych!
*Ksiądz*: Módlmy się.

O NAJMIŁOSIERNIEJSZY Boże, który nie gardzisz sercem skruszonem ani nie odpychasz duszy strapionej, przyjmij miłościwie prośby nasze, które my w uciskach i przeciwnościach naszych przed Twoje oblicze zanosimy; wysłuchaj nas łaskawie i spraw, aby wszystko zło, które podstęp i zdrada szatańska, czy też ludzka, wyrządzić nam usiłują, mogło być zniweczone, i abyśmy jako słudzy Twoi, wolni od ucisku i wszelkiej przeciwności mogli na zawsze składać Tobie dzięki i chwałę w świętym Kościele Twoim, przez Pana naszego Jezusa Chrystusa. Amen.

*Powstań, o Panie, wspomóż i zachowaj nas dla Imienia Twego świętego!*

O Boże, samiśmy słyszeli i ojcowie nasi nam opowiadali o wielkich czynach, których dokonałeś za ich dni i za dawnych czasów!
*Powstań, o Panie, wspomóż i zachowaj nas dla czci i chwały Twojej!*

Chwała Ojcu, Synowi i Duchowi Świętemu!
*Jako było na początku, jest i będzie na wieki wieków. Amen!*

Od nieprzyjaciół naszych zachowaj nas, o Chryste!
*I spojrzyj łaskawie na utrapienie nasze!*

Spojrzyj litościwie na zbolałe serca nasze!
*I odpuść grzechy ludowi Twemu!*

Racz wysłuchać łaskawie prośby nasze!
*O Synu Dawida, zmiłuj się nad nami!*

Wysłuchaj nas, Chryste, w tej godzinie i zawsze, kiedy Cię wzywać będziemy!
*Łaskawie przyjmij modły nasze, o Chryste!*

Okaż nad nami, o Panie, miłosierdzie Twoje!
*Albowiem w Tobie nadzieję naszą pokładamy!*

*Ksiądz*. Módlmy się.

POKORNEM sercem błagamy Ciebie, o Boże, spojrzyj miłosiernie na słabości nasze i dla chwały i sławy Imienia Twego odwrócić od nas wszystkie kary, na któreśmy sprawiedliwie zasłużyli, i spraw, abyśmy we wszystkich utrapieniach naszych mogli pełną nadzieję i ufność w Twojem pokładać miłosierdziu i przez całe nasze życie Tobie w czystości i świętobliwości służyć dla chwały Twojej. Wysłuchaj nas przez jedynego Orędownika i Pana naszego, Jezusa Chrystusa. Amen.

*Modlitwa Świętego Chryzostoma.*

WSZECHMOGĄCY Boże, któryś nam łaskawie zezwolił zanosić przed Twe oblicze nasze modlitwy i prośby, i przyobiecałeś, że gdzie dwóch albo trzech zbierze sie w Imieniu Twojem, Ty wysłuchasz ich modlitwy; wysłuchaj więc Panie naszych modlitw i błagań i jeśli taka jest Twoja święta wola, spełnij je, obdarzając nas na tym świecie znajomością Twej wiecznej prawdy a w przyszłym daj nam, o Panie, żywot wieczny. Amen.

2 DO KOR. XIII.

Łaska Pana naszego, Jezusa Chrystusa, miłość Boga i społeczność Ducha Świętego, niechaj będzie z nami wszystkimi. Amen.

*Koniec litanji*.

[Project Canterbury](//)
